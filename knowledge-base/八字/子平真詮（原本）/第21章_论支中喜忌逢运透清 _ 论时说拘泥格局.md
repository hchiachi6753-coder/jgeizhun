---
source: 子平真詮（原本）
chapter: 第21章
title: 论支中喜忌逢运透清 / 论时说拘泥格局
category: 八字
author: 沈孝瞻
dynasty: 清
format: epub
keywords: ["甲", "辰", "丁", "壬", "辛", "戌", "火", "子", "用神", "丙", "乙", "亥", "未", "癸", "巳", "戊", "午", "格局", "寅", "水"]
---

# 论支中喜忌逢运透清 / 论时说拘泥格局

第28章 论支中喜忌逢运透清

支中喜忌，固与干有别矣，而运逢透清，则静而待用者，正得其用，而喜忌之验，于此乃见。何谓透清？如甲用酉官，逢辰未即为财，而运透戊，逢午未即为伤，而运透丁之类是也。

若命与运二支会局，亦作清论。如甲用酉官，本命有午，而运逢寅戌之类。然在年则重，在日次之，至于时生于午，而运逢寅戌会局，则缓而不急矣。虽格之成败高低，八字已有定论，与命中原有者不同，而此五年中，亦能炒其祸福。若月令之物，而运中透清，则与命中原有者，不甚相悬，即前篇所谓行运成格变格是也。

故凡一八字到手，必须逐干逐支，上下统看。

支为干之生地，干为支之发用。如命中有一甲字，则统观四支，有寅亥卯未等字否，有一字，皆甲木之根也。

有一亥字，则统观四支，有壬甲二字否。

有壬，则亥为壬禄，以壬水用；

用甲，则亥为甲长生，以甲木用；用壬甲俱全，则一以禄为根，一以长生为根，二者并用。

取运亦用此术，将本命八字，逐干支配之而已。

第29章 论时说拘泥格局

八字用神专凭月令，月无用神，台寻格局。月令，本也；外格，未也。今人不知轻重，拘泥格局，执假失真。

故戊生甲寅之月，时上庚甲，不以为明煞有制，而以为专食之格，逢甲减福。

丙生子月，时逢巳禄，不以为正官之格，归禄帮身，而以为日禄归时，逢官破局。

辛日透丙，时遇戊子，不以为辛日得官逢印，而以为朝阳之格，因丙无成。

财逢时煞，不以为生煞攻身，而以为时上偏官。

癸生巳月，时遇甲寅，不以为暗官受破，而以为刑合成格。

癸生冬月，酉日亥时，透戊坐戌，不以为月劫建禄，用官通根，而以为拱戌之格，填实不利。

辛日坐丑，寅年，亥月，卯时，不以为正财之格，而以为填实拱贵。

乙逢寅月，时遇丙子，不以为木火通明，而以为格成鼠贵。

如此谬论，百无一是，此皆由不知命理，妄为评断。
