---
source: 子平真詮（原本）
chapter: 第24章
title: 论时说以讹传讹
category: 八字
author: 沈孝瞻
dynasty: 清
format: epub
keywords: ["甲", "壬", "戌", "子", "食神", "申", "乙", "生克", "亥", "未", "癸", "戊", "格局", "月令", "死", "己", "偏官", "庚", "丑"]
---

# 论时说以讹传讹

第30章 论时说以讹传讹

八字本有定理，理之不明，遂生导端，妄言妄听，牢不可破。如论干支，则不知阴阳之理，而以俗书体象歌诀为确论；论格局，则不知专寻月令，而以拘泥外格为活变；论生克，则不察喜忌，而以伤旺扶弱为定法；论行运，则不问同中有导，而以干支相类为一例。

究其缘由，一则书中用字轻重，不知其意，而谬生偏见；一则以鹆书无知妄作，误会其说，而深入迷途；一则论命取运，偶然湊合，而遂以己见为不易，一则以古人命式，亦有误收，即收之不误，又以己意入外格，尤为害人不浅。

如壬申、癸丑、己丑、甲戌，本杂气财旺生官也，而以为乙亥时，作时上偏官论，岂知旺财生煞，将救死之不暇，于何取贵？此类甚多，皆误收格局也。如己未、壬申、戊子、庚申，本食神生财也，而欲弃月令，以为戊日庚申合禄之格，岂知本身自有财食，岂不甚美？又何劳以庚合乙，求局外之官乎，此类甚多，皆硬入外格也。

人苟中无定见，察理不精，睹此谬论，岂能无惑？何况近日贵格不可解者，亦往往有之乎？岂知行术之人，必以贵命为指归，或将风闻为实据，或探其生日，而即以己意加之生时，谬造贵格，其人之八字，时多未确，即彼本身，亦不自知。若看命者不究其本，而徒以彼既富贵迁就其说以相从，无惑乎终身无解日矣！
