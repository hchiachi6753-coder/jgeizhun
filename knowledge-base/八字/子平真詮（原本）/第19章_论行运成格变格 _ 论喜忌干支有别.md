---
source: 子平真詮（原本）
chapter: 第19章
title: 论行运成格变格 / 论喜忌干支有别
category: 八字
author: 沈孝瞻
dynasty: 清
format: epub
keywords: ["甲", "辰", "丁", "壬", "辛", "戌", "火", "子", "用神", "申", "乙", "亥", "未", "癸", "巳", "戊", "午", "格局", "寅", "卯"]
---

# 论行运成格变格 / 论喜忌干支有别

第26章 论行运成格变格

命之格局，成于八字，然配之以运，亦有成格变格之要权。其成格变格，较之喜忌祸福尤重。

何为成格？本命用神，成而未全，从而就之者是也。

如丁生辰月，透壬为宫，而运逢申子以会之；

乙生辰月，或申或子会印成局，而运逢壬癸以透之。如此之类，皆成格也。

何为变格？如丁生辰月，透壬为官，而运逢戌，透出辰中伤官；

壬生戌月，丁己并透，而支又会寅会午，作财旺生官矣，而运逢戊土，透出戌中七煞；

壬生亥月，透己为用，作建禄用官矣，而运逢卯未，会亥成本，又化建禄为伤。如此之类，皆变格也。

然亦有逢成格而不喜者，何也？

如壬生午月，运透己官，而本命有甲乙之类是也。

又有逢变格而不忌者，何也？如丁生辰月，透壬用官，逢戊而命有甲；

壬生亥月，透己用官，运逢卯未，而命有庚辛之类是也。

成格变格，关系甚大，取运者其细详之。

第27章 论喜忌干支有别

命中喜忌，虽支干俱有，而干主天，动而有为，支主地，静以待用，且干主一而支藏多，为福为祸，安不得殊？

譬如甲用酉官，逢庚辛则官煞杂，而申酉不作此例。申亦辛之旺地，辛坐申酉，如府官又掌道印也。逢二辛则官犯重，而二酉不作此例。辛坐二酉，如一府而摄二郡也，透丁则伤官，而逢午不作此例。丁动而午静，且丁巳并藏，安知其为财也？

然亦有支而能作祸福者，何也？如甲用酉官，逢午酉未能伤，而又遇寅遇戌，不隔二位，二者合而火动，亦能伤矣。即此反观，如甲生甲月，午不制煞，会寅会戌，二者清局而火动，亦能矣。然必会有动，是正与干有别也。即此一端，余者可知。
