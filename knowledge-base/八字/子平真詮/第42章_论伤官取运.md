---
source: 子平真詮
chapter: 第42章
title: 论伤官取运
category: 八字
author: 沈孝瞻
dynasty: 清
keywords: ["未"]
---

# 论伤官取运

伤官取运，即以伤官所成之局，分而配之。伤官用财，财旺身轻，
则利印比；身强财浅，则喜财运，伤官亦宜。
伤官佩印，运行官煞为宜，印运亦吉，伤食不碍，财地则凶。
伤官而兼用财印，其财多而带印者，运喜助印，印多而带财者，运
喜助财。
伤官而用煞印，印运最利，伤食亦亨，杂官非吉，逢财即危。
伤官带煞，喜印忌财，然伤重煞轻，运喜印而财亦吉。惟七根重，
则运喜伤食，印绶身旺亦吉，而逢财为凶矣。
伤官用官，运喜财印，不利食伤，若局中官露而财印两旺，则比劫
伤官，未绐非吉矣。
