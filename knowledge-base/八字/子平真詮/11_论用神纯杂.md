---
source: 子平真詮
chapter: 11
title: 论用神纯杂
category: 八字
author: 沈孝瞻
dynasty: 清
keywords: ['寅', '壬', '未', '乙', '戊', '辛', '丙', '癸', '辰', '申', '己', '相生', '甲', '庚', '用神']
---

# 论用神纯杂

用神既有变化，则变化之中，遂分纯、杂。纯者吉，杂者凶。
何谓纯？互用而两相得者是也。如辛生寅月，甲丙并透，财与官相
生，两相得也。戊生申月，庚壬并透，财与食相生，两相得也。癸生未
月，乙己并透，煞与食相克，相克而得其当，亦两相得也。如此之类，
皆用神之纯者。
何谓杂？互用而两不相谋者是也。如壬生未月，乙己并透，官与伤
相克，两不相谋也。甲也辰月，戊壬并透，印与财相克，亦两不相谋
也。如此之类，皆用之杂者也。
