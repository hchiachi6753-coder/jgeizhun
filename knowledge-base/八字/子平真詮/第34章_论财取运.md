---
source: 子平真詮
chapter: 第34章
title: 论财取运
category: 八字
author: 沈孝瞻
dynasty: 清
keywords: ["未"]
---

# 论财取运

财格取运，即以财格所就之局，分而配之。其财旺生官者，运喜身
旺印缓，不利七煞伤官；若生官而后透印，伤官之地，不甚有害。至于
生官而带食破局，则运喜印绶，而逢煞反吉矣。
财用食生，财食重而身轻，则喜助身；财食轻而身重，则仍行财
食。
煞运不忌，官印反晦矣。
财格佩印，运喜官乡，身弱逢之，最喜印旺。
财用食印，财轻则喜财食，身轻则喜比印，官运有碍，煞反不忌
也。
财带伤官，财运则亨，煞运不利，运行官印，未见其美矣。
财带七煞，不论合煞制煞，运喜食伤身旺之方。
财用煞印，印旺最宜，逢财必忌。伤食之方，亦任意矣。
