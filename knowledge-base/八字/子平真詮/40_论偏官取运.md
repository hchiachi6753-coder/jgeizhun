---
source: 子平真詮
chapter: 40
title: 论偏官取运
category: 八字
author: 沈孝瞻
dynasty: 清
keywords: ['正官', '偏官', '未', '日主']
---

# 论偏官取运

偏官取运，即以偏官所成之局分而配之。煞用食制，煞重食轻则助
食，煞轻食重则助煞，煞食均而日主根轻则助身。忌正官之混杂，畏印
绶之夺食。
煞用印绶，不利财乡，伤官为美，印绶身旺，俱为福地。
七煞用财，其以财而去印存食者，不利劫财，伤食皆吉，喜财怕
印，透煞亦顺。
其以财而助煞不及者，财已足，则喜食印与帮身；财未足，则喜财
旺而露煞。
煞带正官，不论去官留煞，去煞留官，身轻则喜助身，食轻则喜助
食。莫去取清之物，无伤制煞之神。
煞无食制而用刃当煞，煞轻刃重则喜助煞，刃轻煞重，则宜制伏，
无食可夺，印运何伤？七煞既纯，杂官不利。
