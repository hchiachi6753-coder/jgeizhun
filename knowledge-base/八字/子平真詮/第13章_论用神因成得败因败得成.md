---
source: 子平真詮
chapter: 第13章
title: 论用神因成得败因败得成
category: 八字
author: 沈孝瞻
dynasty: 清
keywords: ["申", "亥", "辛", "卯", "丙", "戊", "未", "丁", "壬", "食神", "酉", "戌", "金", "癸", "庚"]
---

# 论用神因成得败因败得成

八字之中，变化不一，遂分成败；而成败之中，又变化不测，遂有
因成得败，因败得成之奇。
是故化伤为财，格之成也，然辛生亥月，透丁为用，卯未会财，乃
以党煞，因成得败矣。印用七煞，格之成也，然癸生申月，秋金重重，
略带财以损太过，逢煞则煞印忌财，因成得败也。如此之类，不可胜
数，皆因成得败之例也。
官印逢伤，格之败也，然辛生戊戌月，年丙时壬，壬不能越戊克
丙，而反能泄身为秀，是因败得成矣。煞刃逢食，格之败也，然庚生酉
月，年丙月丁，时上逢壬，则食神合官留煞，而官煞不杂，煞刃局清，
是因败得成矣。如此之类，亦不可胜数，皆因败得成之例也。
其间奇奇怪怪，变幼无穷，惟以理权衡之，随在观理，因时运化，
由他奇奇怪怪，自有一种至当不易不论。观命者毋眩而无主、执而不化
也。
