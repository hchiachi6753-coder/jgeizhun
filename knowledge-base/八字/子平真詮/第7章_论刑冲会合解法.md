---
source: 子平真詮
chapter: 第7章
title: 论刑冲会合解法
category: 八字
author: 沈孝瞻
dynasty: 清
keywords: ["申", "亥", "卯", "丙", "未", "寅", "巳", "月令", "地支", "用神", "丑", "子", "戌", "辰", "甲", "酉", "午"]
---

# 论刑冲会合解法

刑者，三刑也，子卯巳申子类是也。冲者，六冲也，子午卯酉之类
是也，会者，三会也，申子辰之类是也。合者，六合也，子与丑合之类
是也。此皆以地支宫分而言，系对射之意也。三方为会，朋友之意也。
并对为合，比邻之意也。至于三刑取庑，姑且阙疑，虽不知其所以然，
于命理亦无害也。
八字支中，刑冲俱非美事，而三合六合，可以解之。假如甲生酉
月，逢卯则冲，而或支中有戌，则卯与戌合而不冲；
有辰，则酉与辰合而不冲；
有亥与未，则卯与亥未会而不冲；
有巳与丑，则酉与巳丑会而不冲。
是会合可以解冲也。
又如丙生子月，逢卯则刑，而或支中有戌，则与戌合而不刑；有
丑，则子与丑合而不刑；有亥与未，则卯与亥未会而不刑；有申与辰，
则子与申辰会而不刑。是会合可以解刑也。
又有因解而反得刑冲者，何也？假如甲生子月，支逢二卯相并，二
卯不刑一子，而支又逢戌，戌与卯合，本为解刑，而合去其一，则一合
而一刑，是因解而反得刑冲也。
又有刑冲而会合不能解者，何也？假如子年午月，日坐丑位，丑与
子合，可以解冲，而时逢巳酉，则丑与巳酉会，而子复冲午；
子年卯月，日坐戌位，戌与卯合，可以解刑，而或时逢寅午，则戌
与寅午会，而卯复刑子。是会合而不能解刑冲也。
更有刑冲而可以解刑者，何也？盖四柱之中，刑冲俱不为美，而刑
冲用神，尤为破格，不如以另位之刑冲，解月令之刑冲矣。假如丙生子
月，卯以刑子，而支又逢酉，则又与酉冲不刑月令之官。甲生酉月，卯

日冲之，而时逢子立，则卯与子刑，而月令官星，冲之无力，虽于别宫
刑冲，六亲不无刑克，而月官犹在，其格不破。是所谓以刑冲而解刑冲
也。
