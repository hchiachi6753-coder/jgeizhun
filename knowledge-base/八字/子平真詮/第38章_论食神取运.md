---
source: 子平真詮
chapter: 第38章
title: 论食神取运
category: 八字
author: 沈孝瞻
dynasty: 清
keywords: ["食神"]
---

# 论食神取运

食神取运，即以食神所成之局，分而配之。食神生财，财重食轻，
则行财食，财食重则喜帮身。官煞之方，俱为不美。
食用煞印，运喜印旺，切忌财乡。身旺，食伤亦为福运，行官行
煞，亦为吉也。
食伤带煞，喜行印绶，身旺，食伤亦为美运，财则最忌。若食太重
而煞轻，印运最利，逢财反吉矣。
食神太旺而带印，运最利财，食伤亦吉，印则最忌，官煞皆不吉
也。
若食神带印，透财以解，运喜财旺，食伤亦吉，印与官煞皆忌也。
