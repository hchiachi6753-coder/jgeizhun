---
source: 子平真詮
chapter: 46
title: 论建禄月劫取运
category: 八字
author: 沈孝瞻
dynasty: 清
keywords: ['比肩', '未']
---

# 论建禄月劫取运

禄劫取运，即以禄劫所成之局，分而配之。禄劫用官，印护者喜
财，怕官星之逢合，畏七煞这相乘。伤食不能为害，劫比未即为凶。
财生喜印，宜官星之植根，畏伤食之相侮，逢财愈见其功，杂煞岂
能无碍？
禄劫用财而带伤食，财食重则喜印绶，而不书法比肩；财食轻则宜
助财，而不喜印比。逢煞无伤，遇官非福。
禄劫用煞食制，食重煞轻，则运宜助煞；食轻煞重，则运喜助食。
若用煞而带财，命中合煞存财，则伤食为宜，财运不忌，透官无
虑，身旺亦亨。若命中合财存煞，而用食制，煞轻则助煞，食轻则助食
则已。
禄劫而用伤食，财运最宜，煞亦不忌，行印非吉，透官不美。若命
中伤食太重，则财运固利，而印亦不忌矣。
禄劫而官煞并出，不论合煞留官，存官制煞，运喜伤食，比肩亦
宜，印绶未为良图，财官亦非福运。
