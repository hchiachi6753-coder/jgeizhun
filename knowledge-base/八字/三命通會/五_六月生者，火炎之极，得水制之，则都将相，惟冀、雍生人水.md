---
source: 三命通會
chapter: 五
title: 六月生者，火炎之极，得水制之，则都将相，惟冀、雍生人水
category: 八字
author: 萬民英
dynasty: 明
keywords: ["水", "土", "未", "木", "火", "金"]
---

# 六月生者，火炎之极，得水制之，则都将相，惟冀、雍生人水

不宜盛，盖旺火投于盛水，不能不伤故也，得土制木解，则富贵过人
矣。见土略泄其盛而有权衡之贵，又好施惠及人，但施恩反怨耳。盖火
能生土，亦能燥土故也。见木生，过反伤青、兖、徐、扬人根基，虽富
贵难免夭亡，冀、雍、荆、梁人富而益富。遇金为财，火烁金流，反有
破财荡家之患。水土同行，名成利就。日战月刑，忠孝有亏，凶祸孤
克，夜生减轻。气运宜往西北南，东大忌。
秋初之火，炎威未退，土传生气，水不能克，反主贵荣。见木助
之，徐、扬、兖、青人干支火多者，虽富贵而寿不永。见金为财，富贵
豪侈。逢土则息，显达非常。
