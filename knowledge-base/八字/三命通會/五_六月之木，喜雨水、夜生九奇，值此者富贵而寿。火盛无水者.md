---
source: 三命通會
chapter: 五
title: 六月之木，喜雨水、夜生九奇，值此者富贵而寿。火盛无水者
category: 八字
author: 萬民英
dynasty: 明
keywords: ["水", "衰", "土", "未", "木", "火", "子", "金"]
---

# 六月之木，喜雨水、夜生九奇，值此者富贵而寿。火盛无水者

贫夭。夏令炎威火盛，烁石流金，木有枯槁之患，徐、人干火多者，有
疯痨荧燎之凶，或水制，或夜生，或阴雨天，化凶为吉矣。得土以培其
根，得水以达其枝，若水土同行，非惟富贵，且寿考康宁矣。见金不能
克木，火旺金柔，有子复仇故也。若小暑以后土多，亦忌，盖衰木不能
克旺土也。兖、青生者，为财。大抵夏木喜水，与他时不类。

秋三月之木，惟欲晴雨得宜，亢旱则物皆枯槁，淫雨则物不收成。
初秋之时，炎威未退，不宜与火同行，阴雨生者最妙。见金虽有剥
刻之嫌，然火气尚炎，金气未盛，不为害也，处暑以后荆、梁生者忌
之。金水同行，化凶为吉；逢土培植，利就名成。水盛无土，冀、雍飘
荡无居，徐、扬人反凶成吉。
