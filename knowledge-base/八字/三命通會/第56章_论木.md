---
source: 三命通會
chapter: 第56章
title: 论木
category: 八字
author: 萬民英
dynasty: 明
keywords: ["死", "亥", "水", "己", "衰", "土", "未", "病", "墓", "巳", "壬", "木", "火", "子", "相生", "金", "癸", "午"]
---

# 论木

正春木，令木也，晴则花叶敷荣，雨则寒其萌蘖。正月生者，虽三
阳交泰，寒气未除，见火则生意蔼然，富贵无敌。火多泄其元气，徐、
扬人昼生者疾。火土问躔，富而且贵；有土无火，仅足衣资而己。逢金
折伤之患，得火制之为福。见水不为子母相生，盖初春之木，才有生
意，见水则寒，反不为吉。冀，雍生者，贫寒，男滥而女淫也。
二月之木，生意畅茂，遇土培植为佳。火土同行，富贵而寿。火盛
亦泄其气，盖花木始含英而真阳发散故。兖、青人富贵无虞，徐、扬人
美中不足。干支有壬、癸、亥、子者，咎也，水生之，太过，性情流
荡，离祖迁居。土金水会，夭折无疑，贱贫而寿。逢金伐之，旺处遭
伤，其生意，岂天地生物之至仁耶？先正有云，春木虽旺，不宜逢金
者，此也。
三月之木，正条达长茂之时，春阳和煦，万紫千红。雨水浸淫，根
株摇动。见土则根深蒂固，福寿绵延。见火则木通火明，文章秀发。逢
金伐木，荆、梁生者凶，徐、扬之人富贵。喜火土，忌金水，运喜东
南，西北不利。夏木病巳死午墓未者，盖南方火盛，泄其真气故也。阴
雨则吉，亢晴则忌。
四月木未甚衰，火未甚旺，见微火则枝叶茂繁，荫庇发福。值盛水
则水神飘荡，男女淫奔。见土利就名成。火土同躔，干支有壬、癸、
亥、子者、富贵。逢金克之，灾讼不免，徐、扬人反吉。
