---
source: 三命通會
chapter: 第31章
title: 论金舆
category: 八字
author: 萬民英
dynasty: 明
keywords: ["寅", "子", "辰", "甲", "金"]
---

# 论金舆

舆者，车也，金者，贵之义也，譬之君子居官得禄，须坐车以载
之。故金舆常居禄前二辰，如甲子人禄在寅，辰为金舆是也。此煞乃禄
命之旄旗，三才之节钺，主人性柔貌愿，举止温克，妇人逢之，不富即
贵；男子得之，多妻妾，阴福相扶持，生日、生时遇之为佳，骨肉平生
安泰，得贤妻妾，子孙茂盛。如皇族多带此煞，常格得之，身在无气中
生，主作赘。紫虚局云：“禄前二辰号金舆，遇此之人福最殊。偏主聪
明多富贵，一生清泰亦无虞。”
