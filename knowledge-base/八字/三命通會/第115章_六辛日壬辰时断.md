---
source: 三命通會
chapter: 第115章
title: 六辛日壬辰时断
category: 八字
author: 萬民英
dynasty: 明
keywords: ["亥", "水", "未", "丑", "辛", "火", "子", "辰", "午", "丙", "丁", "巳", "戌", "金", "甲", "申", "卯", "土", "木", "壬"]
---

# 六辛日壬辰时断

六辛日生时壬辰，伤官伤尽倍精神；四柱火虚防克害，九流技艺卜
医人。
辛日壬辰时，暗金沈水底。辛用丙为官，壬为伤官，辰水库，丙辛
无气，壬水合局。若年月透丙，是伤官见官，刑祸百端，为人气高夸
大，秀而不实。不通月气、无倚托者，为人反复成败，为医卜艺术。柱
有木火身旺，行东南运、贵。
辛丑日壬辰时，春，财旺，妻贤子孝。夏，伤官见官，然亦多富。
秋吉。冬，孤克，多贵。
辛卯日壬辰时，春、伤官生财。夏，行藏反复，或凶暴。午未亦
奇。秋，申酉身旺，得火则吉。冬，亥子伤官伤尽，有木土为妙；贵重
轻高，未免刑克。辰戌丑未主武贵。
辛巳日在辰时，春、显达；夏，平常；有名利，主暴虐。酉月、行
东运，贵。戌未，四库全，最贵。纯未，杂气财印。丑未，冲开，主有
权贵。
辛未日壬辰时、身孤。春生，财星格，吉。夏，劳碌。秋，贵。
冬，伤官伤尽，为奇。
辛酉日壬辰时，春，富贵双全。夏好。秋身旺，贵。冬，白丁；子
月，辛生地，学堂，主文学。年月火济，贵。甲戌月，三品。
辛亥日壬辰时，贵。春，财旺扶身。夏吉。秋身旺，好。冬，伤官
伤尽，自立自成。卯未年月，贵。
六辛日干时壬辰，锁闭财官事未能；不通钥匙兼压伏，自古难发少
年人。辛日壬辰时遇，伤官伤尽为奇。祖业父母早难为，雁行分飞无
意。春夏财官生旺，东南方运施为。自谋自立作家资，不得亲人之力。
