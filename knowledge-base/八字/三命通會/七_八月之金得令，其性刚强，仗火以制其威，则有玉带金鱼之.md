---
source: 三命通會
chapter: 七
title: 八月之金得令，其性刚强，仗火以制其威，则有玉带金鱼之
category: 八字
author: 萬民英
dynasty: 明
keywords: ["死", "水", "衰", "土", "木", "胎", "火", "丑", "子", "金"]
---

# 八月之金得令，其性刚强，仗火以制其威，则有玉带金鱼之

贵，盖顽金无火不能成器故也。见水泄其旺气，金白水清，多主词林清
贵。水火俱无，则主夭折。见木为财，徐、扬人富而且贵。遇土则隐彩
埋光，虽有财而不发，孤者多，经云：秋金埋土而反旺也。逢木而贵，
徐、扬、兖、青人见之尤佳。
九月生者，金气稍退，遇火夜生为奇，昼生少利。逢木则克，反应
骨肉参商。见水济之，冀、雍人不免冷退，徐、扬人又何忌焉？逢土亦
晦，兖、青人富贵居多，豫人困滞。运喜东南，西北忌之。

冬月天气严肃，金伏藏之时也，盖金之生也，胎于春生于夏旺于秋
至冬而死者，谓其畏寒无生意也。晴明则金清水秀，雨雪则水冷金寒，
所以冬月之金，得火融之，然后可以夺其寒气，则富贵非常矣。
初冬之金，见火则为伤残、徐、扬人干支无土日生者贫夭。夜生者
孤寒。遇土则衣禄丰足。见水木，俱不利矣。
子、丑月生者，亦喜火以温之，徐、扬人无火亦喜遇土得火为贵，
冀、雍人有土无火者，孤贫，盖寒土非生金之资也。见水则寒，西北人
贱贫疾夭。徐、扬人干支有火土者，福寿康宁也。遇木为财，主富，享
闲中之福，兖、青人则有妻孥犯分之事，盖衰金不能制木故也，荆、
梁、豫人则吉。运喜东南，西北最忌。
