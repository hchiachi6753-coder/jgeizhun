---
source: 三命通會
chapter: 第104章
title: 六庚日辛巳时断
category: 八字
author: 萬民英
dynasty: 明
keywords: ["亥", "未", "丑", "庚", "辛", "火", "子", "辰", "午", "丙", "巳", "偏官", "戌", "金", "申", "卯", "土", "寅", "木", "酉"]
---

# 六庚日辛巳时断

六庚日生时辛巳，偏官合刃自身生；为人刚毅妻财损，运到金乡贵
禄享。
庚日辛巳时，阳刃偏官。庚以辛为刃，丙为杀。明辛暗丙，合煞为
权。通身旺月，贵；不通，无贵，寿考。
庚子日辛巳时，春富；夏、秋贵；冬贫。辰戌丑未年月，印绶，行
西南运，贵。
庚寅日辛巳时，巳酉丑月，身旺，贵。煞旺身弱月，贫。纯申年
月，大贵悠久。亥月，东南运、主有权贵。
庚辰日辛巳时，巳酉丑月，身旺，贵。煞旺身弱月，贫。纯申年
月，大贵悠久。亥月，东南运、主有权贵。
庚辰日辛巳时，终蹇。年月不见财，高。通木气，行西南运；未
申，东北运，俱贵。一云先无后有。
庚午日辛巳时，巳午卯年月，进士风宪。巳申酉戌，行土木运，侯
伯。
庚申日辛巳时，刑。巳酉丑月，特达。春夏，木火旺，财官得地，
吉。辰戌丑未，印绶，行南运，贵。
庚戌日辛巳时，年月遇财，吉。午未，行东南运，文职操权，恐无
好终。寅申、翰林宰辅；若行火运，亦难善终。庚日相逢时已生，为人
福禄依稀平；刑冲破害柱如有，自立自成免祸惊。庚日时临辛巳，败财
暗鬼偷寻。财去财来小人侵，祖父家基难荫。外合重行发福，兄弟雁行
无音。妻迟子晚喜开心，先苦后荣之命。
