---
source: 三命通會
chapter: 第9章
title: 六庚日癸未时断 / 六庚日甲申时断
category: 八字
author: 萬民英
dynasty: 明
format: epub
keywords: ["甲", "辰", "丁", "戌", "火", "子", "丙", "申", "乙", "亥", "未", "癸", "巳", "午", "寅", "水", "金", "木", "卯", "己"]
---

# 六庚日癸未时断 / 六庚日甲申时断

第106章 六庚日癸未时断

六庚日生时癸未，官星魁制权星退；柱中见己不透丁，却能显达得官位。

庚日癸未时，印财库，庚以乙为财，未中入库，用丁为官，己为印，未中己丁却有明癸制之。柱有己制癸，不透丁字，居官显达。若无己透丁，为祸百端。通火土运气，贵。

庚子日癸未时，年月无丁透露，有己土制伏癸水者，贵。

庚寅日癸未时，贵。辰戌丑未月，高。夏富。岁运同，巳酉申月，身旺，大贵。

庚辰日癸未时，魁罡日。辰中有土制癸。年月无丁；贵。卯月，金水运，七品贵。

庚午日癸未时，贵。酉申巳亥年月，总领兵戎，官至二品。先虚后实。

庚申日癸未时，酉月，武贵，初年剥权。年月寅午戌、申子辰二局相参，贵。

庚戌日癸未时，戌月、东方运，贵。辰月卯年，大贵。秋生最吉。夏，须行西北运。方吉。

庚日未时库有财，钥匙开处独为魁；运至财旺生官地，富贵荣华不用猜。

庚日时逢癸未，喜逢丑戌荣财。伤官背禄库难开，祖业盈全有碍。父母夭孤空克，妻要迟子晚和谐。运行吉地免生灾，官旺财乡通泰。

第107章 六庚日甲申时断

六庚日生时甲申，归禄带财格最纯；巳丙与寅柱不见，功名富贵自然臻。

庚日甲申时，日禄居时。庚金申上见禄，甲为偏财。柱中不通丙火，巳寅冲刑，主贵有平常。岁运同。

庚子日甲申时，时犯日禄，见财星，柱无巳寅丙，富贵双全。辰戌丑未土能生金，吉。寅午戌，平常。申酉，行火木运、贵。寅亥，三、四品，贵。卯，刑。子，多凶。

庚寅日甲申时，寅、亥月，官至三品。

庚辰日甲申时，日魁罡，又归禄，俱不喜财官、柱无寅午戌丙丁巳字，贵。

庚午日甲申时，贵。通身旺月，无丙巳寅午丁，伤破，贵。

庚申日甲申时，贵。无卯午未戌丙丁字，贵。子丑月，金水运，文贵。余见庚申、甲申，专禄归禄。坚金非火不能锻炼，故巳午戌月生者，多贵。看归禄有七法，勿以为嫌。财月最吉。

庚戌日甲申时，寅巳午戌月，妻贤子孝，贵。《神白经》运：金水带印，主清闲之福。

日禄居时喜遇申，柱中嫌巳丙和寅；时来若遇高人荐，柳红桃红万里春。庚日申时为主，是名财禄相扶。生长清闲好诗书，禀性无嗔无怒。运拙农商工贾，时来职位迁除。高人见喜小人扶，无破青云有路。
