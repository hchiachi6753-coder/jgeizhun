---
source: 三命通會
chapter: 第57章
title: 论火
category: 八字
author: 萬民英
dynasty: 明
keywords: ["辛", "水", "土", "未", "木", "火", "子", "辰", "金"]
---

# 论火

三春之火，其气温然而始着也；晴则借木而明，雨则湿木而晦。
正月微阳之火，隐于木中，虽有可亲可爱之意，但冰霜之气未消，
遇木生之，则阳气发挥矣。逢金为财，徐、扬人富而好礼。金木同行，
官居鼎鼐。逢金值水，夭折无疑，荆、梁、冀、雍之人尤甚。见土盗泄
微阳，浮薄卑贱。
二月见木，败处逢生，木秀火明，文章富贵人也，但不宜有水，盖
湿木不生无陷火也。谷雨以后生者，微水无凶，盖土司时、木主令，化
凶为吉也。兖、青、徐、扬生者富贵何疑。土与金，正月同论，但辰月
土差旺耳。夏令之火，阳气之极，草木为之焦枯，江河为之枯涸。晴则
流金烁石，真阳尽泄；雨则水济其威，方得中和，反应荫庇发福。
四月火势渐盛，逢日争光，未能全其忠爱，虽富贵亦主夭亡，贫寒
者寿而多子，孤独艰辛。见金名成利就，逢土有权有谋，遇木富而好
礼；微水济木，其贵不可言也。
