---
source: 三命通會
chapter: 第23章
title: 论进交退伏
category: 八字
author: 萬民英
dynasty: 明
keywords: ["亥", "己", "未", "丑", "辛", "子", "辰", "癸", "午", "丙", "丁", "巳", "戌", "甲", "申", "卯", "戊", "寅", "壬", "酉"]
---

# 论进交退伏

阎东叟云：以十干为四候，十五日为一候，十二日为进神候，外三
日为交退伏神候。故甲子为第一进神，则丙子、丁丑、戊寅为交退伏
神；己卯为第二进神，则辛卯、壬辰、癸巳为交退退伏神；甲午为第三
进神，则丙午、丁未、戊申为交退伏神；己酉为第四进神，则辛酉、壬
戌、癸亥为交退伏神。值进神则发迹亨快，值交神则庶事不谐，值退神
则官资降黜，值伏神则所作滞留。
