---
source: 三命通會
chapter: 第19章
title: 论小运
category: 八字
author: 萬民英
dynasty: 明
keywords: ["水", "衰", "未", "丑", "庚", "辛", "日主", "火", "子", "死", "丙", "丁", "用神", "金", "甲", "申", "戊", "寅", "木", "壬"]
---

# 论小运

夫大运司十年之休咎，小运掌一岁之灾祥，是小运者补大运之不足
而立名也。古人以男起丙寅顺行，女起壬申逆行，一定而不可易也。解
者谓男之阳火，元气起戊子，三十丁已，十月至丙寅，此木生火；女之
阴水，元气起庚子，二十辛已，十月至壬申，为金生水，此其数也。
醉醒子以为男女小运皆由时生而行之，逆顺亦以年定。如阳命阳年
甲子时生堕地，即行乙丑，二岁丙寅，一位一年，周而复始，阴命阳年
逆行亦然。尝试用之，屡验，亦要与大运及柱中用神日主较量吉凶。童
限未交大运，专用此法；行死绝煞旺之宫，必有危难。先详八字衰旺喜
忌，然后以此参之，无不中矣。今之谈命者只以大运为用，殊不知小运
亦有紧关。大运虽吉，其小运不通，未可便言吉利；大运虽凶，其小运
却吉，未可便作凶推。此小运又名行年，不可不究。
