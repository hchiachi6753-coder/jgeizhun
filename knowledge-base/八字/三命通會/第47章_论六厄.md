---
source: 三命通會
chapter: 第47章
title: 论六厄
category: 八字
author: 萬民英
dynasty: 明
keywords: ["申", "死", "亥", "水", "卯", "未", "寅", "巳", "木", "金", "火", "丑", "子", "戌", "辰", "酉", "午"]
---

# 论六厄

厄者，遭乎难者也，常居马前一辰，劫后二辰，死而不生谓之厄。
申子辰水局，水死在卯；寅午戌火局，火死在酉；亥卯未木局，木死在
午；巳酉丑金局，金死在子，所以为厄。若有救护，有扶持，逢生旺兼
贵气相助，则吉，究竟一生蹇滞。
《壶中子》云：“六厄为剥官之煞，李广不封侯是也。”
