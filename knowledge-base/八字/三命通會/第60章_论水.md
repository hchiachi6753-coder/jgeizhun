---
source: 三命通會
chapter: 第60章
title: 论水
category: 八字
author: 萬民英
dynasty: 明
keywords: ["申", "死", "水", "卯", "土", "未", "病", "墓", "寅", "木", "火", "子", "辰", "金"]
---

# 论水

春月之水，孰不谓其病寅死卯墓辰为至弱矣，殊不知水为阴气，生
申旺子。秋冬之时，其气翕聚未散，故水常涸，春至，阳气上蒸，阴气
下降，故雨露既濡而水生发，此水势之常耳。星家以活水生于卯者，良
有以也。晴则春水溶溶，雨则汪洋泛滥。
正月生者，水有寒气，见火则冰融冻释，富贵雍容。得金相助，
徐、扬生者最佳。逢木无火，则水冷木寒，未有生意。遇土克水，亦主
贫寒。土制金生，衣资丰赡。
