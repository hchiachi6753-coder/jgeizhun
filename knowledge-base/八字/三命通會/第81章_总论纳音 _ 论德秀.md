---
source: 三命通會
chapter: 第81章
title: 总论纳音 / 论德秀
category: 八字
author: 萬民英
dynasty: 明
format: epub
keywords: ["甲", "辰", "丁", "壬", "辛", "戌", "火", "子", "坤", "丙", "申", "乙", "五行", "亥", "未", "癸", "巳", "戊", "午", "乾"]
---

# 总论纳音 / 论德秀

第4章 总论纳音

尝观《笔谈》论六十甲子纳音，本六十律，旋相为宫，法也。纳音与《易》纳甲同法：干纳甲、坤纳癸，始于干而终于坤。纳音始于金，金，干也，终于土，土，坤也。五行之中，惟有金铸而为器，则音响彰，纳音所以先金。

纳音之法，同类娶妻，隔八生子，律吕相生之法也。甲子，金之仲，同位娶乙丑，隔八下生壬申；金之孟壬申，同位娶癸酉，隔八上生庚辰；金之季庚辰，同位娶辛已，隔八下生戊子。火之仲戊子，娶乙丑，生丙申；火之孟丙申，娶丁酉，生甲辰；火之季甲辰，娶乙已，生壬子。木之仲如是左行，至于丁已，中吕之宫。五音一终，复自甲午金之仲，娶乙未，隔八生壬寅，一如甲子之法，终于癸亥。

自子至于已为阳，故自黄锺至于仲吕皆下生；自午至于亥为阴，故自林锺至于应锺皆上生。夫上下生者，正谓天气下降，地气上升。数之所合，变之所由出也。干为天，坤为地，乾坤合而为泰；德为父，红为母，德红合而为东；干为君，支为臣，干支合而纳音生。是故甲乙为君，子丑为臣，子丑甲乙合而为金。盖五行之在天下，各有气性，有材位，或相济或相克，若成器未成器，旺中受绝，绝中受气，惟相配而取之为不同耳。此金之数之所以难同而又有海中沙中之异。

第40章 论德秀

夫德者，本月生旺之德；秀者，合天地中和之气、五行变化而成者也。又曰；德者，阴阳解凶之神；秀者，天地清秀之气，四时当旺之神。故寅午戌月，丙丁为德，戊癸为秀。申子辰月，壬癸戊己为德，丙辛甲己为秀。巳酉丑月，庚辛为德，乙庚为秀。亥卯未月，甲乙为德，丁壬为秀。凡人命中得此德秀，无破冲克压者，赋性聪明，温厚和气。若遇学堂，更带财官，主贵。冲克减力。
