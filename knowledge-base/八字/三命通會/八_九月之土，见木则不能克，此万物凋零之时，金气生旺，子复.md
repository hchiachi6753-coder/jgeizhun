---
source: 三命通會
chapter: 八
title: 九月之土，见木则不能克，此万物凋零之时，金气生旺，子复
category: 八字
author: 萬民英
dynasty: 明
keywords: ["水", "土", "未", "木", "火", "丑", "子", "戌", "金"]
---

# 九月之土，见木则不能克，此万物凋零之时，金气生旺，子复

母仇，荆、梁、徐、扬人富贵而寿。见金泄气太甚，西北人不免有冷退
怯弱之患。见火助之，文武名高，君子小人皆吉。见水为财，徐、扬、
豫人富而无敌，冀、雍、兖、梁人，水过盛者，反主贫薄，戌月仅可。
运喜火土之乡，水木金方有忌。土于冬也，正天地肃杀之时，寒亦至
矣，虽一阳下生，土脉未温，值水雪，则冰寒土冻。见火日则寒谷回
春。
十月之土，惟喜火以温之，则土脉阳和而万物归根矣。见木则凶，
逢金则滞，遇水则主孤寒，徐、扬人干支火多者可富。
子丑之月，寒气之极，火日融和，功名成就。见木最忌。见火解之
为吉。见水则阴气愈甚，水寒地冻，轻者疾，重者夭。见金亦主贫薄。
岁运南方最佳，北方大忌。
