---
source: 三命通會
chapter: 113
title: 六辛日庚寅时断
category: 八字
author: 萬民英
dynasty: 明
keywords: ['坎', '巳', '未', '木', '丁', '壬', '甲', '庚', '金', '乙', '癸', '亥', '午', '子', '丙', '申', '火', '卯', '丑', '寅']
---

# 六辛日庚寅时断

六辛日生时庚寅，财旺生官遇贵神；金木局中通月气，必为荣贵富
豪人。
辛日庚寅时，贵人财官。辛以寅为天乙贵，丙火为官，甲木为财，
寅上丙、甲旺，若通金木月气或通运，主富贵显达。
辛丑日庚寅时，春贵；夏官旺；秋显达；冬吉。丑月、南运，风宪
或武贵。一云发即风疾。年月酉、申金，无火气、贫夭。
辛卯日庚寅时，午未亥子，俱贵。寅卯申酉，六、七品贵。
辛巳日庚寅时，春贵；夏官禄，行西北运，大贵；秋身旺；冬暴
狠。一云刑后有财。
辛未日庚寅时，已未丑月，名标金标，妻贤子孝，晚年风疾。寅卯
午戌，俱吉。
辛酉日庚寅时，贵。春财聚；夏官禄成；秋身旺；亥子丑戌午酉等
年月，俱贵。
辛亥日庚寅时，贵，主有暗疾。干透丙，发。午酉寅亥年月，南方
运，贵。
六辛之日遇寅时，财旺生官互换推；运拙利名应蹇滞，若行财禄更
无虞。辛日庚寅时遇，弟兄骨肉生疏。双亲祖业靠难成，鸳侣中年违
镜。亥癸坎壬减福，丙丁巳午驰名。春生冬产贵人钦，中末荣华之命。
